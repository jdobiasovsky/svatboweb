---
layout: page
title: Časté dotazy
permalink: /faq/
---

## Co si mám vzít na sebe?

Svatební obřad bude v poloformálním stylu. Pokud si vážíš elegance, vezmi si oblek. Pokud jsi pragmatik, tak košile ti bohatě bude stačit.
Důležité je abychom se všichni cítili pohodlně a dobře. V lakýrkách výšlap zvládneš, ale tenisky v neutrální barvě ti taky poslouží.

## Máte barevné schéma? Mám s ním ladit?

Ano a ne. Svatba bude laděná výzdobou do následující palety, takže pokud hledáš záminku si pořídit nové šaty,
můžeš toho využít. Ale povinné to rozhodně není. Jediná výjimka jsou asi bílé, nebo červené šaty a černé košile či kravaty.
Zvyky se musí dodržovat ;)

#TODO paleta

## Co svatební dary?

Je to trochu klišé, ale největším darem pro nás bude když přijedeš. Pokud na daru trváš,
nejlepší forma je podpořit naše toulavé nohy a přispět nám na svatební cestu.

## Mám přivézt vlastní alkohol, chlebíčky atd.?

Občerstvení je zajištěné, doufáme v několik sudů piva a prosecca, plus menší bar s destiláty z rodinných podniků (nebo supermarketu).

Rádi se s tebou ale domluvíme, pokud bys chtěl přidat ruku k dílu.

## Mám potravinové omezení nebo jsem vegetarián, co se mnou?

Jsme na tebe připravení a počítáme s tebou. Ale raději se nám připomeň, ať máme lepší odhad počtu.

## Mohu unést nevěstu?

Ne. Na svatbě bude několik vlastníků palných zbraní a Kája by si ráda užila den se všemi.

## Mohu unést ženicha?

Ano, ale jedině na bar. Jenom na něj buď hodnej, moc toho nevydrží.

## Budete potřebovat fotografa?

Na místě bude placený svatební fotograf, takže se nemusíš strachovat o to že nebudeš mít žádnou památku a v klidu ho nech doma, pokud
se s ním nechceš tahat. Kdyby sis foťák bral, budeme se těšit na tvé momentky. Jenom ho prosím, stejně jako telefon nevytahuj během obřadu,
rádi bychom si odnesli ve vzpomínkách na cestu k oltáři tvoje slzy štěstí, ne tvůj iphone ;)

## Potřebujete s něčím pomoc?

Skoro neustále. Napiš, rádi tě zapřáhnem.
